# История о простоте жизни
## Стив Джобс

_Помнить о том, что ты умрешь, это лучший из известных мне способов избежать ловушки, в которую загоняет мысль, будто бы тебе есть что терять. Ты уже голый. Нет никаких причин не следовать зову своего сердца._ Стивен Пол Джобс

Steve Jobs on Apple Computersi kaasasutaja, innovaator, kultuslik ettevõtja ja multimiljonär. Jobsi eestvedamisel on Apple olnud mitme tehnoloogilise revolutsiooni pioneeriks, muuhulgas loodi näiteks iPhone ja iPad. 2005. aastal jutustas Steve Jobs Stanfordi ülikooli lõpetajatele petud kõnes muuhulgas sellest, kuidas ta ise ülikoolist välja langes ning miks ta seda tagantjärele üheks oma elu parimaks otsuseks peab.

Surve ülikooli minna algas juba enne seda, kui Steve Jobs sündis. Tema bioloogiline ema oli noor vallaline viimase kursuse tudeng, kes otsustas lapse ära anda kasuvanematele. Steve'i ema oli tugevalt veendunud, et tema poja peaksid lapsendama vanemad, kes on ülikooli lõpetanud - nõnda oligi kõik korraldatud ja väikese Steve'i pidid adopteerima advokaat ja tema naine. Viimasel hetkel, kui väike Steve Jobs oli just sündinud, otsustas kasuperekond siiski, et tahavad tegelikult lapsendada tüdrukut.

Nii said Steve Jobsi praegused vanemad, kes olid ootenimekirjas, keset ööd ootamatu telefonikõne, kus küsiti: "Meil on sun üks ootamatu poisslaps, kas soovite teda endale?" Vanemad vastasid: "Muidugi." Kuid kui Steve Jobsi biologiline ema avastas, et lapsendada planeeriv ema ei ole kunagi lõpetanud ülikooli ning isa ei ole lõpetanud isegi keskkooli, keeldus ta lõplikele adopteerimispaberitele alla kirjutamast. Ta leebus alles paar kuud hiljem, kui uued vanemad lubasid, et laps läheb kunagi ülikooli.

Nõnda läkski Steve Jobs 17 aastat hiljem ülikooli. Naiivselt valis ta aga kooli, mis oli peaaegu sama kallis kui Stanford, seepärast kulus kogu raha, mis töölisklassi vanemad terve oma elu jooksul säästsid, poja õppemaksule. Pärast kuut kuud ülikooli ei näinud Jobs selle väärtust. Tal ei olnud aimugi, mida ta tahab oma eluga peale hakata ning kuidas ülikool peaks aitama tal selles selgusele jõuda.

Selle asemel, et vanemate sääste edasi kulutada, otsustas ta välja kukkuda ning uskus, et kõik loksub paika. Tol ajal oli see Steve Jobsi jaoks hirmutav, kuid tagasi vaadates peab ta seda oma elu üheks parimaks otsuseks. Ta uskus enda sisetunnet ja otsustas lapselikult lihtsalt elamise kasuks.

Olles nüüd koolist välja langenud, sai ta lõpetada kohustuslikes loengutes käimise, mis teda ei huvitanud ning kuulata neid, mis pakkusid talle midagi. Steve Jobsil ei olnud oma ühikatuba, nii magas ta sõprade tubades põrandal ning kogus 5-sendise pandiga koolapudeleid. Ta kõndis iga pühapäeva õhtul seitse miili, et saada krišnaiitide templis kord nädalas korralikult süüa. Steve Jobs nautis seda lapselikku lihtsust oma elus.

Paljud asjad, millele ta tol ajal oma uudishimu ja intuitsiooniga otsa komistas, osutusid hiljem hindamatuks. Näiteks pakkus Reedi ülkool tol ajal ilmselt parimat kalligraafiaõpet kogu riigis. Ülikoolilinnakus oli iga poster ja silt kaunilt käsitsi kirjutatud kirjas. Kuna Steve Jobs oli otsustanud lapselikult lihtsa elu kasuks ja ei pidanud kohustuslikes loengutes osalema, otsustas ta õppida kalligraafiat. Ta õppis kirjatüüpe ja nende vahelise ruumiga varieerima. Ta õppis ära selle, mis teeb heast kirjakunstist suurepärase.

Steve Jobsi lummas kalligraafia - see oli tema arvates ilus, ajalooline ning kunstiliselt peen väljendusviis, mis ei mahtunud kuidagi teaduse raamidesse. Polnud isegi lootust, et ta saaks seda praktiliselt oma elus kunagi rakendada. Kuid kümme aastat hiljem, kui Steve Jobs kavandas esimest Macintoshi arvutit, meenusid talle õpitud kalligraafiatõed. Macist sai esimene arvuti, millel oli kaunis tüpograafia. Steve Jobs ütles, et kui ta poleks kunagi juhtunud sellesse konkreetsesse loengusse, ei oleks Mac kunagi saanud mitmeid kirjatüüpe vi proportsionaalsete vahedega fonte. Ning kuna Windows kopeeris need Macilt, siis on tõenäoline, et neid poleks ühelgi personaalarvutil. Kui Jobs ei oleks langenud ülikoolist välja ning poleks seetõttu juhtunud kalligraafia loengusse, poleks tänapäeva arvutitel kaunist tüpograafiat.

See on muidugi ainult üks väike näide sellest, kuidas lapselikult lihtsalt elamine tasub end pikas perspektiivis ära. Selliseid lugusid võiks Steve Jobsi elust rääkida lõputult. Nagu Steve Jobs ise ütles: "Punkte ei saa ühendada tulevikku vaadates, neid saab ühendada ainult tagasi vaadates." Täpselt nii, nagu ta ise tagasi vaadates nägi, et ülikoolist välja langemine oli tema jaoks hiljem kasulik, kuigi algul oli selle kasu võimatu näha. Lapselikult lihtsalt elamine eeldab, et sa usaldad ennast, oma saatust ja helget tulevikku.

Kui Steve Jobs oleks täiskasvanulikult kartnud teha enda jaoks õigena tundunud otsust ja poleks julgenud koolist välja langeda, siis ei oleks ta ilmselt kunagi muutnud maailma ajalugu ega andnud oma suurt panust personaalarvutite ja nutiseadmete arengus.
