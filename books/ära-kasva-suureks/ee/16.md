## LUGU LAPSELIKULT LÕBUTSEMISEST
## John Lennon

The Beatles on popmuusika ajaloos kõige edukam bänd, kaubanduslikus mõttes. John Lennon oli biitlite asutajaliige, ülimalt edukas ning produktiivne laulja ning laulukirjutaja. Selle kõrval tundub üsna kummaline fakt, et John oli väga kirglik Monopoly mängija. Võib isegi väita, et ta oli Monopoly mängimisest sõltuvuses. Alati kui biitlid ringi reisisid, veendus John, et ta mängukomplekt oleks kaasas, et seda siis lennukites ja hotellides mängida. Tema lemmikkrundid olid Boardwalk ja Park Place. Kuni need kaks krunti olid tema valduses, ei hoolinud ta ka mängu kaotamisest.

Kord lendas väike grupp inglise ja ameerika ajakirjanikke biitlitega kaasa nende 1964. aasta P õhja-Ameerika tuurile. Teiste seas oli ka 35-aastane Art Schreiber, Group W vanemkorrespondent, kelle tavapäraseks valdkonnaks olid poliitika ja riigi siseasjad. Schreiber nuputas, kuidas leida pidepunkte tema jaoks niivõrd võõra temaatikaga ja leida biitlitega ühine keel. Põgusalt vesteldes juhtus ta Johnile mainima, et mängis hiljuti Monopolyt. Selle peale sulas Johni lakooniline külm ilme koolipoisilikuks entusiasmiks. "Mul on see pardal!" ütles ta.

Schreiber meenutab, et sellest hetkest alates mängisid nad pidevalt Monopolyt. Vahetevahel kestis mäng nii hilise tunnini, et ta jäi juba magama. John Lennon aga müksas teda ja ütles: "Art, tule, sinu käik on." Mõnikord ühines nendega ka biitlite kitarrist George Harrison. Schreiberi sõnutsi poetas George mängu jooksul vaevu mõne sõna, samas John oli alati väga mängus sees ja erutatud.

Lennoni arvates sarnanes muusikaäri Monopoly mänguga. Ühes Hit Paraderile 1969. aastal antud intervjuus ütleb ta: "See on nagu Monopoly, kõikide nende pankuritega - ja seda mängitakse ümber suure laua kõikide nende suurte kaladega. Sa tead tüki väärtust... Siis ma annan sulle The Strandi või Old Kent Roadi" ja sina ütled, "Ei, andke mulle kaks maja." See käib täpselt nii."

John Lennon oli kindlasti lapsemeelselt lõbutsev inimene. Selle asemel et täiskasvanulikult muretseda, mängis ta hoopis Monopolyt. Ilmselt ei ole võimalik teha maailma parimat bändi, olemata sealjuures lapseliku ellusuhtumisega inimene.

"KUI SA NAUTISID AJA RAISKAMIST, SIIS EI OLE SEE RAISATUD AEG." John Winston Lennon
