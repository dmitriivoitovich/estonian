## LUGU LAPSELIKULT PÜHENDUMISEST
## Neil Armstrong

Kuidas kujunes nii, et just Neil Armstrongil õnnestus olla esimene inimene maailmas, kellele sai osaks au astuda Kuu pinnale? Miks just tema, aga mitte keegi teine? Vastus peitub lapselikus pühendumises.

Juba väga varases eas oli Armstrong lummatud lendamisest. Ta mängis kolmeaastaselt mängulennukitega ja läks oma esimesele lennusõidule viie- või kuueaastasena. Kaheksa- või üheksa-aastasena ehitas ta balsapuust mudellennukeid. 15-aastasena oli ta apteegis tötades jõudnud koguda piisavalt raha, et hakata kodulähedases Wapakoneta lennujaamas Ohios lennutunde võtma.

16-aastasena algas tema karjäär omalaadse katselendurina. Ta lendas väikelennukitega, mille mootoritele oli kohalik mehaanik äsja teinud kapitaalhoolduse. Armstrong sai nõnda endale lennutunde koguda. Pärast katselendurina töötamist oli Armstrong sõjas hävituslendur ning seejärel littus NACA-ga, millest hiljem sai NASA kosmoseagentuur. 1969. aastaks oli 38-aastane Neil Armstrong oma kirele järgnedes jõudnud lennata rohkem kui 200 eri tüüpi lennumasinaga, sealhulgas erinevate puri-, propeller- ja reaktiivlennukitega, hävitajate, helikopterite ning kosmoserakettidega.

Armstrong töötas piloodina ning lisaks veel ka kosmoseinsenerina. Võttes arvesse tema suurt lennutundide arvu ja jäägitut pühendumist, oli ta 1969. aastal NASA jaoks igati loogiline ning parim valik, juhtimaks lendu Kuule. Sellest missionist sai tema karjääri loomulik jätk ja kulminatsioon, samas ka suurim proovilepanek elu jooksul, sest kui Apollo 11 meeskond alustas maandumist Kuule, selgus ootamatult, et arvuti ei suuda maandumist ellu viia.

Armstrong rakendas kõik oma elu jooksul talletatud varasemad kogemused ja maandas kosmoselaeva Eagle Kuu pinnale. Esimese inimesena Kuule astumine oli krooniks kogu tema senisele karjäärile. Suur au sai talle osaks ainult seetõttu, et ta juba 3-aastasena pühendus lapselikult jäägitult oma kirele, lendamisele. Sel ajal kui teised said täiskasvanuks, läksid ülikooli ja hankisid endale kontoritöö, keskendus Armstrong endiselt oma elus sellele, mida ta kõige enam armastas. Lapselikult ühele asjale pühendumine viis selleni, et ta muutis maailma ajalugu.

"PILOODID EI TUNNE KÕNDIMISEST ERILIST RÕÕMU. PILOOTIDELE MEELDIB LENDAMINE." Neil Alden Armstrong
