## TÄISKASVANUD TÖÖTAVAD, LAPSED MÄNGIVAD

Täiskasvanud usuvad, et kõvasti ja kaua töötamine viib neid nende eesmärgi täitumiseni. Tegelikkus on aga hoopis vastupidine. Sa peaksid keskenduma hoopis sellele, et sinu töö oleks sulle piisavalt meeldiv, nagu mäng lapsele. Eranditult kõikide edukate inimeste edu valem seisneb selles, et nad naudivad enda tööd. Kui inimene töötaks päevas 14 tundi, ja seda lausa 10 aastat järjest, siis ikkagi ei saavutaks ta mitte mingisugustki edu, kui tal puudub huvi selle valdkonna vastu. Seda on tõestanud paljud näited elust enesest.

Vaata enda ümber ringi. Kõikjal näed sa inimesi, kes on keskpärased, õnnetud ja kes ei naudi oma tööd. Nad ei saavuta vähimatki edu! Nad lihtsalt teevad oma tööd - kireta, keskpäraselt, tuimalt. Nad pole kunagi palju vaeva näinud, et mõelda, millist tööd nad tegelikult teha tahaksid. 

Saladus ei seisne asjaolus, et kui töötad kauem ja rohkem, siis tabab sind edu. Võti on hoopis selles, et oma aega ja energiat tuleb kulutada otsimisele - saamaks teada, mis sulle väga meeldib. Sa peaksid valima oma tööd samamoodi, nagu laps valib omale tegevusi - ta ei tegele igava mänguga, ta tahab mängida põnevat mängu!

Kui oled kord sellise tegevuse leidnud, sis ei pea sa sisuliselt päevagi enam töötama, vaid saad hakata mängima nagu laps. Selle kõige juures on parim veel see, et töö, mida sa tõeliselt oskad, mille vastu sul on sügav huvi ja mida sa naudid, selles suudad sa saavutada kõige väljapaistvamaid tulemusi! Sinu enda võimete juures, ma mõtlen. Sest ära unusta, et meist kõigist ei saa ilmselt maailmakuulsaid leiutajaid, geniusi ja popstaare. Me peame mängima nende kaartidega, mis meile sünnihetkel kätte jagati.

Ma ei taha, et sa piiraksid ennnast asjatult liiga kõrgete või liiga madalate eesmärkidega. Kumbki variant ei ole hea. Liga kõrged eesmärgid tekitavad frustratsiooni ja liiga madalad eesmärgid tüdimust. Kõige tervislikum ja tulemuslikum on lasta elul ennast kanda, täpselt nagu lapsed usaldavad praegust hetke. Ja siis tuleb võtta nendest hetkedest maksimum. Mängigem iga hetk seda tööd, mis meile nii väga meeldib!

Täiskasvanuna jääb meie motlemine kinni mallidesse. Ükskord tuleb kätte hetk, mil arutleme väga targalt ja kainelt küsimuse üle, mis eriala oleks pisavalt tõsiseltvõetav ning jälgime maailmas hetkel kõige populaarsemaid trende jne. Täiskasvanuid huvitab kogukonna respekteering. Kindlasti on maailma rikides erinevad tavad, kuid tavaliselt peetakse heaks karjäärivalikuks ärijuhi, arsti, juristi ametit või muud seesugust. Aga see on ainult ühiskonna ootus. Kui sa tahad kogukonnale tõeliselt meeldida, siis peaksid olema täielikult sina ise! Leia just selline tegevus, mis sind endasse haarab, isegi kui see läheb vastuollu hetke trendidega.

Kui sa suhtud oma töösse tõelise kirega, void ka ise uue trendi kujundada. Kõige rohkem tunnustust saab sulle osaks ainult siis, kui leiad töö, mis on sinu jaoks sama põnev kui mäng lapse jaoks. Muidugi peab sinu töö olema ka inimestele või firmadele kasulik, sest muidu ei maksta sulle selle eest ka raha. Kindlasti käivad selle kõige juures käsikäes kaks asja - vajadus sinu töö järele ja tasu selle eest. Nii et mida rohkem sa mängid ja mida paremini see sul välja tuleb, seda rohkem hakkad saama ka raha. Sa veedad töö juures suurema osa oma ärkvel oldud ajast. Sa ei saa endale lubada olukorda, et teed sellist tööd, mis sulle tegelikult ei meeldi. See tähendab ju seda, et valdav osa sinu elust pole muud kui õnnetu! See oleks lihtsalt lubamatu ja kurb!

Kas mäletad lapsena neid momente, mil parasjagu oli pooleli mingi eriti põnev mäng. Tol hetkel oli elu niivõrd põnev, et isegi WC-sse minek tundus ajaraiskamisena ja sa lükkasid seda võib-olla edasi, niipalju kui suutsid. Häda oli juba päris suur, aga ikkagi ei
tahtnud sa veel pissile minna.

Kui sa ka täiskasvanuna tunned vetsus istudes, et sa pead kohe-kohe kiirustama tagasi tööle, kuna pooleli jäi midagi põnevat ja huvitavat, siis oled sa leidnud enda jaoks õige töö. Kui sa pole kunagi tundnud sellist põnevust, siis peaksid mõtlema, kas töö, mida teed, on ikka sinu jaoks kõige õigem. Soovitan sul otsida ja mitte lõpetada enne, kuni oled leidnud sellise töö. Elu on mäng, mängi seda!

Täiskasvanud arvavad, et töö on mingi sundtegevus, mis tuleb lihtsalt ära kannatada. Õnnelikud ja edukad inimesed ei tööta päevagi oma elus, sest nende töö on kui mäng lastele - nad töötavad ennastunustavalt, kirglikult ja täie hingega.
